حاسس بتوتر، والأمن مش مستتب
قلبي بيدق بسرعة، دب دب
يا ترى دخلت في باد تريب
ولا البلد دي قلبت سيرك
سقف الإنبهار فيها فرتك الترنك
في كل خطوة، بتموت حتة في قلبي
الناس في الشارع، شبه الزومبي
والعالم حوالينا بيجري
وإحنا لسه علينا بدري
عايشين وبنقاوح، في العصر الحجري
أنا مش هستغرب
لو شوفت ديناصور أو بطريق
ع الناصية وبيسكور
أنا مش هستغرب
لو شوفت ديناصور أو بطريق
ع الناصية وبيسكور
جريت من الديناصور
وروحت لأبو الهول
خبطت عليه صحيته من سبعتلاف سنة نوم
حكيت له عن حالنا وأحوالنا
واللي وصلنا له في زماننا
وعن قد إيه إحنا إتبهدلنا وإتهانا
من أثر الصدمة
أبو الهول جات له جلطة وضغط، وكوليسترول
وشلل رعاش من الأوباش اللي خلوها متسواش
قلت له إمسك نفسك أرجوك متسيبناش
آخر كلمة قالها لي بحسرة وتحفظ شديد
إجري ياد من هنا روح إلعب بعيد
ده أنا لولا دماغي إللي ساحت
ومناخيري اللي راحت
كنت سمعتك صوت جديد
أنا مش هستغرب
لو شوفت ديناصور أو بطريق
ع الناصية وبيسكور
أنا مش هستغرب
لو شوفت ديناصور أو بطريق
ع الناصية وبيسكور
بقلب في القنوات عشان أقتل الوقت والملل
نفس النفاق نفس الفساد نفس الغباء والهبل
على قفانا بياكلوا عيش واللي يطبل يعيش
الأقرع بيقول نفس كلام أبو شعر كنيش
بيجيبوا اللي فيهم فينا بعد ما باعوا أراضينا
قال إيه بيقولوا علينا شباب معندوش إنتماء
والمذيع بيقول ماء هو نفس الإستكش بيتعاد
والكفته يا ناس بقت علاج
وتحيا مصر تلات مرات
أنا مش هستغرب
لو شوفت ديناصور أو بطريق
ع الناصية وبيسكور
أنا مش هستغرب
لو شوفت ديناصور أو بطريق
ع الناصية وبيسكور
أنا مش هستغرب
لو شوفت ديناصور أو بطريق
ع الناصية وبيسكور
أنا مش هستغرب
لو شوفت ديناصور أو بطريق
ع الناصية وبيسكور
أنا مش هستغرب